Briar yra žinučių perdavimo programėlė, skirta aktyvistams, žurnalistams ir visiems kitiems, kam reikia saugaus, lengvo ir veiksmingo bendravimo būdo. Kitaip nei kitos tradicinės žinučių perdavimo programėlės, Briar nepasikliauja centriniu serveriu - žinutės yra sinchronizuojamos tiesiogiai tarp naudotojų įrenginių. Jei nėra interneto, Briar gali sinchronizuotis per Bluetooth ar belaidį ryšį (Wi-Fi), kad palaikytų informacijos perdavimą kriziniais atvejais. Jei internetas veikia, Briar gali sinchronizuotis per Tor tinklą, apsaugodama naudotojus ir jų tarpusavio ryšius nuo stebėjimo.

Programėlėje yra galimybė naudotis privačiomis žinutėmis, grupėmis, forumais, o taip pat tinklaraščiais. Tor tinklo palaikymas yra įtaisytas į programėlę. Viskas, ką atliekate Briar programėlėje, yra laikoma jūsų įrenginyje, nebent nuspręsite pasidalinti tuo su kitais naudotojais.

Nėra jokių reklamų ir jokio sekimo. Pradinis programėlės kodas yra visiškai atviras kiekvienam, norinčiam jį ištirti, ir jau buvo profesionaliai patikrintas. Visos Briar laidos yra atgaminamos, todėl galima patikrinti ir įsitikinti, kad paskelbtas pradinis kodas tiksliai atitinka čia paskelbtą programėlę. Programėlės plėtojimą vykdo maža nepelno siekianti komanda.